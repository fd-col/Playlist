---
layout: post
title: "21 Savage"
author: "Federico"
categories: rap
tags: [rap,produttore]
image: 21savagejpeg
---

# 21 Savage

21 Savage, pseudonimo di Shéyaa Bin Abraham-Joseph (Londra, 22 ottobre 1992), è un rapper e produttore discografico britannico.

Attirò l'attenzione nell'area metropolitana di Atlanta con il suo mixtape The Slaughter Tape del 2015, prima di raggiungere l'attenzione a livello nazionale con l'album collaborativo Savage Mode con Metro Boomin con singoli di successo come No Heart e X, così come la sua partecipazione nel singolo Sneakin' di Drake del 2016.

Abraham-Joseph pubblicò il suo album in studio di debutto Issa Album il 7 luglio 2017. L'album debuttò alla seconda posizione della Billboard 200 e segnò il singolo Bank Account come la prima canzone di 21 Savage ad entrare nella top 20 della Billboard Hot 100. Raggiunse la prima posizione alla fine del 2017 con il singolo Rockstar di Post Malone, che venne nominato in due categorie al 61º Grammy Awards. Il 31 ottobre 2017 pubblicò l'album collaborativo Without Warning, insieme a Offset e Metro Boomin. Nel dicembre 2018, pubblicò il suo secondo album in studio I Am> I Was, che debuttò alla prima posizione della Billboard 200 e rimase tale per due settimane consecutive. Nell’ottobre 2020, rilasciò il secondo capitolo delle collaborazioni con Metro Boomin, Savage Mode II, di cui venne distribuita una versione chopped and screwed alcune settimane dopo l'uscita principale. Per la seconda volta nella sua carriera, vide il suo album debuttare alla prima posizione della Billboard 200.

Il 3 febbraio 2019, Abraham-Joseph è stato arrestato dall'Immigration and Customs Enforcement (ICE), il quale ha dichiarato di essere stato un cittadino del Regno Unito che è entrato negli Stati Uniti nel luglio 2005, oltrepassando il suo visto che è scaduto nel luglio 2006.
