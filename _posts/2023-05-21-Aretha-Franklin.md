---
layout: post
title: "Aretha Franklin"
author: "Federico"
categories: soul
tags: [Soul, African-American]
image: aretha-franklin.jpg
---

Aretha Louise Franklin (Memphis, 25 marzo 1942 – Detroit, 16 agosto 2018) è stata una cantautrice e pianista statunitense, una delle icone della musica gospel, soul e R&B.

È stata soprannominata **"La Regina del Soul"** o "Lady Soul" per la sua capacità di aggiungere una vena soul a qualsiasi cosa cantasse, e per le sue enormi qualità vocali. Lo Stato del Michigan ha ufficialmente dichiarato la sua voce "una meraviglia della natura".

Molto nota per la sua vasta produzione di **musica soul, gospel e R&B ma anche blues, jazz e rock and roll**, si è aggiudicata ben **21 Grammy Award** (otto dei quali vinti consecutivamente nella stessa categoria dal 1968 al 1975; in quel periodo infatti il premio veniva chiamato The Aretha Award, ossia "Il premio Aretha").

Con oltre 75 milioni di album venduti, è considerata _una delle più grandi esponenti femminili della musica Soul_, insieme a Dionne Warwick, Gladys Knight e [Patti LaBelle](https://fd-col.github.io/Playlist/Patti-LaBelle).

Il _3 gennaio 1987_ è stata la **prima donna a entrare a far parte della Rock and Roll Hall of Fame**.

In una classifica stilata nel 2004 dalla rivista Rolling Stone Aretha è stata classificata al nono posto tra i **100 artisti più grandi nella storia della musica**, e dal **2010 è stata spostata al quinto**, che è anche il piazzamento più alto per una donna. Sempre la stessa rivista in una speciale classifica sui "100 Greatest Singers" del 2010 l'ha piazzata al primo posto assoluto.

Numerosi artisti, tra cui Anastacia, Alicia Keys, Beyoncé, Mary J. Blige, Fantasia, Joss Stone, Jennifer Hudson, Usher, Giuni Russo, Giorgia ed Elisa hanno citato Aretha nelle loro principali ispirazioni e hanno eseguito cover dei suoi brani più famosi.
