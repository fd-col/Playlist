---
layout: post
title: "Sam Cooke"
author: "Federico"
categories: soul
tags: [Soul,African-American,cantante,compositore,produttore,pop]
image: sam-cooke.jpg
---

# Sam Cooke

Samuel "Sam" Cooke (Clarksdale, 22 gennaio 1931 – Los Angeles, 11 dicembre 1964) è stato un cantante, compositore e produttore discografico statunitense, di musica gospel, R&B, soul e pop.


Musicisti e critici oggi lo ritengono **uno dei fondatori della soul music** e uno dei più importanti cantanti della storia di questo genere. 

È stato definito da molti **"il Re del Soul"** (e, a parere di Jerry Wexler dell'Atlantic Records, il miglior cantante di tutti i tempi). Piazzò 29 singoli nella "Top 40" negli USA tra il 1957 e il 1965 ed è considerato spesso come "il creatore" del genere. Grandi successi come "You Send Me", "Twistin' the Night Away", "Chain Gang", "Wonderful World", "Bring It On Home" to "Me e A Change Is Gonna Come" sono tra le sue canzoni più popolari.


La rivista Rolling Stone lo ha posizionato al **quarto posto tra i migliori cantanti di sempre** e al **sedicesimo nella lista dei più grandi artisti di tutti i tempi**.


Cooke fu tra i primi artisti neri a occuparsi anche degli aspetti imprenditoriali della sua attività: _fondò sia un'etichetta discografica che una casa editrice_, come ampliamento della sua carriera di cantante e compositore. Prese anche parte attivamente nel Movimento per i Diritti Civili (American Civil Rights Movement), usando le proprie capacità musicali per creare legami tra il pubblico di colore e il pubblico bianco. 
