---
layout: post
title: "Sum 41"
author: "Federico"
categories: pop_punk
tags: [tarm,cantante,rock,indie,punk,blues]
image: sum41.jpeg
---

# Sum 41

I Sum 41 sono un gruppo musicale canadese formatosi ad Ajax, cittadina dell'Ontario, nel 1996.

Dalla firma di un contratto discografico con la Island Records nel 1999, la band ha composto sette album in studio, due album dal vivo, una raccolta e tre EP. Dal 2016 sono sotto contratto con la Hopeless Records. Sono divenuti famosi per i loro tour, che arrivano a toccare le più varie località del mondo e a protrarsi a volte oltre un anno.


La band è tra le più rilevanti nel genere pop punk a livello mondiale, grazie soprattutto all'album di successo All Killer No Filler, venendo eletti ai Kerrang! Awards come gruppo internazionale emergente del 2002, e ottenendo sette nomination ai Juno Awards, dei quali due vinti nel 2002 e nel 2004. Nel 2012 la band ha ricevuto la sua prima nomination ai Grammy Awards con il brano Blood in My Eyes, candidato per la miglior interpretazione hard rock/metal.


Il gruppo ha collaudato altri generi oltre al pop punk, avvicinandosi maggiormente al punk rock, all'hardcore punk e all'heavy metal, di cui sono prova gli album Does This Look Infected? e Chuck. Il quarto album, Underclass Hero, ha segnato il momentaneo riavvicinamento da parte della band al pop punk, che ha poi continuato a virare gradualmente, nel corso dei successivi quattro album, verso un alternative metal contaminato dall'hardcore punk, l'hard rock e il pop rock.


Dal loro primo EP, Half Hour of Power, sino al terzo album Chuck i membri del gruppo sono stati Deryck "Bizzy D" Whibley (voce principale, chitarra e tastiera), Jason "Cone" McCaslin (basso e voce secondaria), Dave "Brownsound" Baksh (chitarra e voce secondaria) e Steve "Stevo" Jocz (batteria e voce secondaria). I componenti della band canadese hanno anche dato origine a un gruppo heavy metal, i Pain for Pleasure, le cui canzoni erano spesso presenti nei primi album dei Sum 41 come B side. In questo gruppo, considerabile un loro alter ego, Jocz e Whibley invertivano i loro compiti (Stevo32 era il cantante, Bizzy D il batterista).


L'11 maggio 2006 Dave Baksh, chitarrista del gruppo, ha deciso di lasciare la band; i Sum 41 non hanno immediatamente ingaggiato altri chitarristi in sostituzione di Brownsound, ad eccezione di Thomas "Brown Tom" Thacker come turnista durante i concerti. Successivamente Tom è entrato a far parte del gruppo come membro ufficiale. Dopo 9 anni di separazione, tuttavia, Baksh ritorna ufficialmente nel gruppo nel 2015. Il 17 aprile 2013 anche il batterista Steve Jocz abbandona la band, dopo aver fatto parte della formazione per oltre 17 anni. Viene sostituito da Frank Zummo nella prima metà del 2015. 

## Discografia

### Album in studio

    2001 – All Killer No Filler
    2002 – Does This Look Infected?
    2004 – Chuck
    2007 – Underclass Hero
    2011 – Screaming Bloody Murder
    2016 – 13 Voices
    2019 – Order in Decline

### EP

    2000 – Half Hour of Power

### Raccolte

    2008 – 8 Years of Blood, Sake and Tears: The Best of Sum 41 2000-2008

### Album dal vivo

    2005 – Go Chuck Yourself
    2011 – Live at the House of Blues: Cleveland 9.15.07
