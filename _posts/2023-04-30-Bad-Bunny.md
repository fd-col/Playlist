---
layout: post
title: "Bad Bunny"
author: "Federico"
categories: latino
tags: [badbunny, trap, latino, spagnolo]
image: bad-bunny.jpeg
---

Bad Bunny, pseudonimo di Benito Antonio Martínez Ocasio (Vega Baja, 10 marzo 1994), è un rapper, wrestler, cantautore e produttore discografico portoricano.

Dopo aver pubblicato alcune canzoni sulla piattaforma SoundCloud nel 2013, firmò con l'etichetta discografica Hear the Music nel 2016 e salì alla ribalta a livello internazionale due anni più tardi grazie ai singoli I Like It di Cardi B e Mía con il rapper Drake, il primo dei quali raggiunse la prima posizione della Billboard Hot 100 statunitense. Sempre al 2018 risale la pubblicazione dell'album in studio di debutto X 100pre, seguito nel 2019 dall'album collaborativo Oasis inciso insieme a J Balvin.[2]

Il 2020 fu l'anno dell'affermazione definitiva negli Stati Uniti d'America, che lo vide esibirsi come artista ospite di Shakira durante l'halftime show dell'annuale Super Bowl e pubblicare gli album YHLQMDLG e El último tour del mundo, l'ultimo dei quali divenne il primo album interpretato interamente in lingua spagnola a raggiungere il primo posto della classifica dei dischi più venduti negli Stati Uniti. In virtù di questi successi, la rivista Time lo elesse come una delle cento persone più influenti dell'anno e risultò essere l'artista più riprodotto al mondo sulla piattaforma Spotify, primato che riconfermò anche nel 2021. Torna sulle scene musicali nel 2022 con il fortunato album Un verano sin ti, che supera il successo di vendite dei precedenti e diventa il disco più venduto dell'anno negli Stati Uniti. L'album è stato promosso da un tour negli stadi di America del Nord e America Latina.

Esponente di spicco del panorama musicale urban latino, Bad Bunny nel corso della sua carriera ha accumulato due premi Grammy, quattro Latin Grammy, due American Music Awards, otto Billboard Music Awards e un MTV Video Music Award. Oltre alla musica, Bad Bunny è attivo nel wrestling professionistico, stabilendo una collaborazione con la massima federazione statunitense WWE.
